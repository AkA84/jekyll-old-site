---
layout: internal
lang: sk
title: "Začiatok školského roka: vytvorte z neho pozitívny zážitok"
thumbnail: /images/primer-dia-colegio-ninos-327x166.jpg
---
<h1 style="text-align: justify;">
  <span style="font-family:arial,helvetica,sans-serif;"><span style="font-size: 13px; line-height: 1.6em;">To čo je pre jedno dieťa dobrodružstvom, ktoré znamená možnosť hrať sa, tráviť čas s&nbsp;kamarátmi, spoznať nové deti a&nbsp;nové aktivity, môže byť pre iné dieťa traumatizujúce, ďaleko od domu, od mami a&nbsp;otca, úplný stres. Začiatok školského roka teda môže byť vzrušujúci, ale rovnako aj stresujúci.</span></span><br>
</h1>
<p style="text-align: justify;">
  <span style="font-family:arial,helvetica,sans-serif;">Deti to často prejavujú ako strach alebo napätie, neistotu, ktoré môžu ovplyvniť ich zdravie. Preto by sme sa mali na začiatok školského roka dobre pripraviť. To, aké budú prvé dni dieťaťa v&nbsp;škole po dlhých prázdninách majú dopad aj na to, ako sa v&nbsp;škole bude cítiť a&nbsp;aké budú jeho výsledky celý školský rok.</span>
</p>
<p style="text-align: justify;">
  <span style="font-family:arial,helvetica,sans-serif;"><strong>Že prečo je to pre deti také náročné? </strong></span>
</p>
<p style="text-align: justify;">
  <span style="font-family:arial,helvetica,sans-serif;">Ak je to po prvý krát, čo dieťa ide do školy, jeho strach a&nbsp;obavy sú „totálne“. Je to niečo podobné, ako keď idete prvý krát do práce. Neviete ako funguje systém práce, aký bude váš šéf, či budete vychádzať s&nbsp;kolegami. V&nbsp;škole je to rovnaké. Dieťa nevie ako funguje školský systém, zrazu musí sedieť za lavicou dlhý čas, nehrať sa, nebehať po triede. Po väčšine nepozná svojich spolužiakov. Musí spoznať svojho nového učiteľa alebo učiteľku. A&nbsp;pokiaľ v&nbsp;škôlke netrávilo až tak veľa času, môže prežívať strach a&nbsp;pocit neistoty z „akéhosi opustenia“&nbsp; separácie od rodičov.</span>
</p>
<p style="text-align: justify;">
  <span style="font-family:arial,helvetica,sans-serif;">Keď dieťa prechádza na druhý stupeň, je to tiež obrovskou zmenou. Zrazu nemá jedného učiteľa, ale na každý predmet iného. Niektorý mu sadne, iný nie. Každý má iný spôsob učenia, na ktorý si treba zvyknúť. A&nbsp;môže pocítiť aj to, ako mu ten jeho predchádzajúci učiteľ veľmi chýba.</span>
</p>
<p style="text-align: justify;">
  <span style="font-family:arial,helvetica,sans-serif;">Stretnúť sa opäť so spolužiakmi, ktorí sú aj jeho kamoši je super. Ale treba sa stretnúť aj s&nbsp;tými, s&nbsp;ktorými dieťa možno až tak dobre nevychádza alebo s&nbsp;nimi malo predchádzajúci školský rok nejakú tú potýčku. Obzvlášť náročné je pre dieťa vrátiť sa do školy, ak tam už zažilo niečo nepríjemné, či už s&nbsp;učiteľmi alebo inými deťmi.</span>
</p>
<p style="text-align: justify;">
  <span style="font-family:arial,helvetica,sans-serif;">Potom sú to emócie a&nbsp;očakávania z&nbsp;toho, že dieťa si prvý krát dá nové veci, novú školskú tašku alebo iné školské veci, ktoré môže predviesť pred svojimi spolužiakmi.</span>
</p>
<p style="text-align: justify;">
  <span style="font-family:arial,helvetica,sans-serif;">Dieťa môže ťažšie zvládať disciplínu a&nbsp;denný režim, ktorý bol počas prázdnin úplne pozmenený. Čo nie je náročné len pre dieťa, ale aj pre celú rodinu.&nbsp; Zase vstávať skoro ráno, skôr ísť spať, chystať oblečenie, desiatu, vyraziť z&nbsp;domu načas aby sme všetko stihli, písať si domáce úlohy. Takto to vyzerá ako čistý stres.</span>
</p>
<p style="text-align: justify;">
  <span style="font-family:arial,helvetica,sans-serif;"><strong>Nerobte zo začiatku školského roka pre deti strašiaka</strong></span>
</p>
<p style="text-align: justify;">
  <span style="font-family:arial,helvetica,sans-serif;">Je dôležité porozumieť tomu, že letné prázdniny dovoľujú zmeny v&nbsp;rôznych návykoch, či už je to spánok, jedálniček, denný režim a&nbsp;pod. Preto je dôležité, aby ste si spolu s&nbsp;deťmi postupne znovu pomaly privykali na režim, ktorý máte zabehaný počas školského roka. A&nbsp;aby ste to celé zvládli v&nbsp;pohode a&nbsp;bez stresu, máme tu pre vás pár tipov, ktoré by pre vás mohli byť užitočné.</span>
</p>
<p style="text-align: justify;">
  <span style="font-family:arial,helvetica,sans-serif;">Číslo 1 – urobte zo začiatku školského roka niečo pozitívne. Podebatujte s&nbsp;deťmi o&nbsp;tom, aké dôležité je znovu sa vrátiť do školy. Pomôžte im určiť to, čo chcú v&nbsp;škole tento rok dosiahnuť a&nbsp;ako to dosiahnuť. Udržujte pred dieťaťom pozitívny postoj, aj keď aj pre vás samých je začiatok školského roka stresujúci. Aj napriek všetkému čo vás čaká, je dôležité, aby dieťa videlo váš entuziazmus a&nbsp;radosť. Skúste z&nbsp;toho spraviť oslavu a&nbsp;povzbudiť dieťa v&nbsp;jeho nových cieľoch a&nbsp;úlohách, ktoré ho čakajú.</span>
</p>
<p style="text-align: justify;">
  <span style="font-family:arial,helvetica,sans-serif;">Počúvajte obavy, pochybnosti dieťaťa, aké má záujmy a&nbsp;očakávanie. A&nbsp;to s&nbsp;poriadnym záujmom a&nbsp;pozornosťou, aby vnímali, že ich prípadné obavy rešpektujete.</span>
</p>
<p style="text-align: justify;">
  <span style="font-family:arial,helvetica,sans-serif;">Pár dní pred prvým školským dňom sa skúste postupne vrátiť k&nbsp;presnému času vstávania, zaspávania, jedenia, robenia domácich úloh ako aj času na hru a&nbsp;zábavu. Pokúste sa predísť tomu, aby vám chýbala trpezlivosť a&nbsp;dobrá nálada. Adaptujte sa čím skôr na rytmus školského roka, aby ste predišli tomu, že na konci dňa budete uťahaní, vystresovaní a&nbsp;za všetko budete kričať.</span>
</p>
<p style="text-align: justify;">
  <span style="font-family:arial,helvetica,sans-serif;">Je fajn, ak začnete s&nbsp;dieťaťom každý deň niečo čítať, robiť aktivity, ktoré mu pomôžu zopakovať si to, čo sa naučilo v&nbsp;škole predchádzajúci školský rok. Obzvlášť pozorní buďte k&nbsp;matematickým úlohám.</span>
</p>
<p style="text-align: justify;">
  <span style="font-family:arial,helvetica,sans-serif;">Dieťa by sa malo učiť zodpovednosti za svoje školského veci, učiť sa chystať si oblečenie do školy. Rovnako by ste svoje dieťa mali viesť k&nbsp;zodpovednosti za jeho domáce úlohy. Tak predídete prípadným problém a&nbsp;ďalšiemu rodinnému napätiu typu: ja to nestíham, všetko musím robiť za vás, kedy sa ja oblečiem, ešte nemáte toto, ideme neskoro a&nbsp;podobne.</span>
</p>
<p style="text-align: justify;">
  <span style="font-family:arial,helvetica,sans-serif;">Dbajte na to, ako sa vaše dieťa stravuje. A&nbsp;nie len na to kedy je, ale aj čo je. Raňajky sú základ aj na to, aby dieťa malo celé doobedie dosť síl a&nbsp;dokázalo sa primerane sústrediť na vyučovanie.</span>
</p>
<p style="text-align: justify;">
  <span style="font-family:arial,helvetica,sans-serif;">Ak ide vaše dieťa do školy prvý krát, alebo ide do novej školy, je veľmi prínosné a&nbsp;stres redukujúce, ak školu navštívi už pred tým. Môžete využiť nejaký deň otvorených dverí alebo si len tak zájdite na prechádzku a&nbsp;poobzerajte si novú školu.</span>
</p>
<p style="text-align: justify;">
  <span style="font-family:arial,helvetica,sans-serif;">Dovoľte dieťaťu, aby si prvý deň vzalo do školy niečo, čo chce ukázať svojim spolužiakom, niečo čo si počas prázdnin obľúbilo. Mať pri sebe niečo, čo dieťaťu pripomína radostné obdobie a&nbsp;relax mu môže pomôcť lepšie sa prispôsobiť novému začiatku /samozrejme to platí, ak dieťa nepočujete vzlykať ja sa chcem vrátiť k&nbsp;moru za každým, keď sa na to pozrie/.</span>
</p>
<p style="text-align: justify;">
  <span style="font-family:arial,helvetica,sans-serif;">Večer pred tým, ako sa ide prvý krát do školy majte všetko pripravené. V&nbsp;predstihu naplánujte tento deň a&nbsp;radšej si trochu privstaňte, aby ste napríklad pripravili niečo „špeci“ na raňajky. Ukážte svojmu dieťaťu zodpovednosť a&nbsp;hlavne, príďte v&nbsp;prvý deň do školy načas!</span>
</p>
<p style="text-align: justify;">
  <span style="font-family:arial,helvetica,sans-serif;">Keď sa dieťa vráti zo školy, usmejte sa naň a&nbsp;opýtajte sa ako bolo, na jeho nových kamošov, učiteľov, novú triedu, aký bol ten prvý deň v&nbsp;škole.</span>
</p>
<p style="text-align: justify;">
  <span style="font-family:arial,helvetica,sans-serif;">Buďte pozorní k&nbsp;prípadným zmenám v&nbsp;správaní alebo v&nbsp;postojoch dieťaťa, ktoré môžu znamenať nejaký nevyriešený problém v&nbsp;škole alebo aj mimo nej.</span>
</p>
<p style="text-align: justify;">
  <span style="font-family:arial,helvetica,sans-serif;"><strong>Tipy pre učiteľov</strong></span>
</p>
<p style="text-align: justify;">
  <span style="font-family:arial,helvetica,sans-serif;">Tak ako keď kdekoľvek spoznávame nových ľudí, aj tu je dôležitý prvý dojem. To ako s&nbsp;vami dieťa strávi prvé chvíle v&nbsp;novej škole alebo novom školskom roku, ovplyvní celý jeho čas strávený v&nbsp;škole, ako aj to, ako mu to učenie pôjde. Preto je veľmi dôležitý aj uvoľnený a&nbsp;priateľský prístup učiteľa.</span>
</p>
<p style="text-align: justify;">
  <span style="font-family:arial,helvetica,sans-serif;">Tak ako pre vás je náročné začať v&nbsp;novej práci alebo po dovolenke, tak je to náročné aj pre deti. Prichystajte si pre ne uvoľňujúce aktivity, ktoré odbúrajú prípadné bariéry medzi vami, navodia príjemnú atmosféru a&nbsp;pohodu. Ak sa všetci žiaci v&nbsp;triede nepoznajú, je dobré mať po ruke aktivity pomocou ktorých sa deti zoznámia a&nbsp;zároveň ich to ako kolektív utuží. A&nbsp;nemám tým na mysli „suché“ oznámenie ako sa volám a&nbsp;kde bývam. Dajte deťom priestorom, aby sa s&nbsp;vami aj ostatnými podelili o&nbsp;to, čo cez prázdniny zažili a&nbsp;čo by sa tento rok chceli naučiť, aké sú ich očakávania, prípadne aké majú pochybnosti.</span>
</p>
<p style="text-align: justify;">
  <span style="font-family:arial,helvetica,sans-serif;">Ak je to možné, nezavaľte ich hneď prvý deň povinnosťami a&nbsp;dlhým zoznamom toho, čo všetko ešte treba. Dbajte o&nbsp;to, aby každé dieťa odišlo v&nbsp;prvý deň s&nbsp;úsmevom a&nbsp;pokojné. Dá to správny smer vašej spolupráci s&nbsp;rodičmi a&nbsp;uľahčí to aj vašu prácu s&nbsp;deťmi. Pokúste sa pripraviť si všetky veci na prvý deň s&nbsp;predstihom, dobre si ho naplánujte, aby ste k&nbsp;deťom prišli s&nbsp;pokojom a&nbsp;úsmevom.</span>
</p>
<p style="text-align: justify;">
  <span style="font-family:arial,helvetica,sans-serif;">Tak ako rodič aj učiteľ by mal byť pozorný k&nbsp;zmenám v&nbsp;správaní a&nbsp;prejavoch&nbsp; dieťaťa. Môže to byť signálom, že dieťa sa v&nbsp;škole necíti najlepšie. Komunikujte s rodičmi a&nbsp;spolu s&nbsp;nimi a&nbsp;dieťaťom hľadajte spôsob, ako tento problém čo najskôr efektívne vyriešiť.</span>
</p>
<p style="text-align: justify;">
  <span style="font-family:arial,helvetica,sans-serif;">Majte trpezlivosť. Sú to náročné dni, ale veríme, že aj s&nbsp;našimi tipmi sa vám podarí ich zvládnuť. Prajeme vám úspešný začiatok nového školského roka.&nbsp;</span>
</p>
