---
layout: internal
lang: sk
title: Zlý šéf a šikanovanie na pracovisku
thumbnail: /images/bossing-obrazok-2.jpg
---
<div>
  <p style="text-align: justify;">
    <em style="line-height: 1.6em;">Ako ho rozpoznať a&nbsp;ako na takéto správanie reagovať.</em>
  </p>
</div>
<p style="text-align: justify;">
  Niekedy emocionálne skolabujú, vyžadujú priveľa, zabránia vám dostať sa k&nbsp;informáciám alebo vás nimi zahlcujú, alebo sa im stane, že zrazu si nepamätajú. A&nbsp;to všetko sa deje pod obrovským tlakom. Máte aj vy takúto skúsenosť s&nbsp;vaším nadriadeným, ktorý namiesto efektívneho riadenia robí z&nbsp;pracoviska peklo?
</p>
<p style="text-align: justify;">
  Tyranizujúce správanie na pracovisku má mnoho podôb. Niektorí šéfovia sa správajú paranoidne, často menia nálady, ich správanie je neadekvátne a neakceptovateľné. Takéto správanie často vychádza z&nbsp;toho, že nevedia čo robia. A&nbsp;nemyslíme to ako ospravedlnenie ich správania. Je mylné nazdávať sa, že keď je niekto šéf, tak vie automaticky viesť ľudí. Počujeme slovo šéf, boss alebo manažér a&nbsp;hneď si myslíme, že je to človek so špeciálnymi schopnosťami a&nbsp;vzdelaním. Ale často to tak nie je a&nbsp;nedostatok svojich schopností vo vedení ľudí kompenzujú hrubosťou a&nbsp;výrazným nedostatkom flexibility.
</p>
<p style="text-align: justify;">
  Podľa štúdie psychológa Roberta Hogana, 60 až 75 percent manažérov sú nekompetentní alebo slabí lídri. A&nbsp;prečo je tomu tak? Jednoducho výber lídrov nie je urobený tak dobre, ako by mal byť – zameriavame sa viac na to ako vyzerajú&nbsp; než na to, aké majú schopnosti riadiť ľudí. Často na pozície lídrov ašpirujú ľudia s&nbsp;negatívnymi osobnostnými črtami, ktoré sa neskôr aj manifestujú.
</p>
<p style="text-align: justify;">
  &nbsp;Napríklad taký narcizmus. Trochu narcizmu pri vedúcej pozícii nemôže byť na škodu, ale priveľa narcizmu môže skončiť tak, že šéf sa nezaujíma o&nbsp;nikoho len o&nbsp;seba a&nbsp;úspechy iných pripisuje len sebe. Niektorí lídri možno nezačnú zle, ale často sa intoxikujú mocou. A&nbsp;zneužívanie moci môže mať rôzne podoby, napríklad tresty, hrozby alebo zastrašovanie, čo neskôr vedie k&nbsp;odporu, nespokojnosti v&nbsp;práci a&nbsp;odchodu zamestnanca z&nbsp;práce ak má takú možnosť. Moc často spôsobuje aj to, že líder začne veriť tomu, že pravidlá, ktoré platia pre ostatných sa na neho nevzťahujú a&nbsp;začne sa správať neeticky.
</p>
<p style="text-align: justify;">
  <strong>A&nbsp;ako sa bossing</strong> (šikanovanie zo strany šéfa) <strong>prejavuje na prežívaní a&nbsp;správaní zamestnancov?</strong> Tí, ktorých sa to dotýka môžu pociťovať strach, úzkosť, depresiu až sa u&nbsp;nich môže rozvinúť istá forma post-traumatickej stresovej poruchy. A&nbsp;to môže vyústiť do psychickej ujmy a&nbsp;telesného ochorenia. Zvyšuje sa tak absencia v&nbsp;práci a&nbsp;rovnako tak aj fluktuácia zamestnancov, ktorí v&nbsp;snahe vyhnúť sa takémuto zaobchádzaniu radšej zmenia zamestnanie, ak majú takú možnosť. A&nbsp;pre organizáciu to znamená viac výdavkov a&nbsp;menej efektívnej práce.
</p>
<p style="text-align: justify;">
  <strong>Najčastejšie prejavy bossingu sú:</strong> <em>Vyhrážky</em> týkajúce sa zamestnania alebo kariérnej pozície zamestnanca, vyhrážky typu „prepustím ťa“&nbsp; alebo „strhnem ti z&nbsp;výplaty“&nbsp; a&nbsp;podobne. <em>Ticho</em> alebo <em>ignorácia</em>, popieranie toho, že zamestnanec je prítomný, alebo „bully“ (osoba ktorá je aktérom šikanovania) prestane rozprávať, keď obeť vstúpi do miestnosti. <em>Fámy a&nbsp;klebety</em>, ktoré „bully“ často šíri o&nbsp;svojej obeti. Tieto sa potom často dostanú ďalej a&nbsp;dotknutej osobe vytvárajú zlú reputáciu. A&nbsp;keď sa obeť začne brániť, bully začne rozprávať, že je neustály sťažovateľ a&nbsp;problémový zamestnanec. A&nbsp;v&nbsp;neposlednom rade je to s<em>abotovanie práce</em>.
</p>
<p style="text-align: justify;">
  <strong>Prečo sa zlí šéfovia správajú ako batoľatá?</strong> Vyzerá to zvláštne, že dospelý človek nedokáže adekvátne zvládať stres a&nbsp;správa sa ako vzdorovité dieťa. A&nbsp;že tomu tak naozaj je? Tu vám prinášame dvadsať paralel správania sa tyranizujúceho šéfa a&nbsp;batoľaťa, v&nbsp;podstate ich možno začleniť do dvoch kategórií správania sa: vzdorovité dieťa a&nbsp;stratená ovečka.
</p>
<p style="text-align: justify;">
  <em>Vzdorovité správanie</em> zahŕňa agresívne spôsoby správania sa, ktoré sa aktivujú keď je bully v&nbsp;strese, ako napríklad: vychvaľovanie sa, agresivita, dožadovanie sa, ignorovanie, impulzívnosť, klamstvo, zameranie na seba, tvrdohlavosť, záchvaty hnevu, teritorializmus, jačanie alebo plač.
</p>
<p style="text-align: justify;">
  Správanie sa typu <em>malá stratená ovečka</em> často pramení z&nbsp;nekompetentnosti alebo všeobecného strachu z&nbsp;nedostatočnosti. Takéto správanie sa na vedúcej pozícii môže byť rovnako iritujúce ako aj neproduktívne a&nbsp;prejavuje sa ako: nekonečné otázky, svet fantázie, nestálosť, bezradnosť, iracionálny strach, zábudlivosť, zmeny nálady, bedákanie, výpadky sústredenosti.
</p>
<p style="text-align: justify;">
  &nbsp;Je to zvláštne, že dospelí jedinci sa dokážu roztriasť až tak, že vyzerajú ako trasúce sa hrkálky. A&nbsp;prečo to šéfovia robia? Pretože niekedy tyranizujúci vedúci rovnako ako batoľatá nedokážu zvládať ich moc a&nbsp;nezávislosť. Občas si tyrani rovnako ako malí nespratníci uvedomia, že ich možnosť riadiť svet je limitovaná, tak ako aj u&nbsp;väčšiny smrteľníkov. A&nbsp;toto zistenie, ktoré je na vrchole ich neschopnosti jasne komunikovať v&nbsp;danom momente ich frustruje a&nbsp;rozčuľuje. A&nbsp;rovnako, bully ako aj batoľatá si len málo uvedomujú dopad ich správania na ostatných. Majú niekoľko obmedzení, a&nbsp;to neschopnosť mierniť sa a&nbsp;limitované uvedomenie si toho, že idú vybuchnúť od hnevu. Často však v&nbsp;priebehu niekoľkých minút alebo hodín dokážu zabudnúť na to, že sa to vôbec stalo.
</p>
<p style="text-align: justify;">
  <strong>Čas „prekonfigurovať“ a&nbsp;zmeniť tvár vášho zlého šéfa.</strong> Spočiatku to vyzerá ako misia odsúdená na neúspech. Veď takéto typy šéfov, ktorí konajú z&nbsp;pozície moci predsa nie je možné zvládať a&nbsp;už vôbec nie pretvárať ich správanie. S&nbsp;využitím dobrých komunikačných zručností a&nbsp;niekoľkých „rodičovských“ techník vám ďalej ukážeme, ako sa môžete naučiť takýto náročný pracovný vzťah zvládať. Prvým krokom je uvedomiť si, aký typ tyranizujúceho šéfa je ten váš.
</p>
<p style="text-align: justify;">
  Môžeme ich zaradiť do dvoch základných skupín. Prvý je <em>neústupčivý, tvrdý, vyžadujúci perfekcionista</em>. S&nbsp;takýmto typom šéfov môže byť náročné pracovať, ale budú aspoň počúvať vaše názory a&nbsp;dôvody, pretože sa snažia robiť svoju prácu čo najlepšie. Rovnako si uvedomujú, že talentovaní ľudia sú tí, ktorí svoje idey zrealizujú. Ale pri dosahovaní cieľov vás môžu značne iritovať. Druhý typ zlého šéfa je náročnejší na spoluprácu.
</p>
<p style="text-align: justify;">
  Taký, ktorý <em>sa nedokáže kontrolovať a&nbsp;je úplne nevšímavý k&nbsp;faktom</em>. Vyžaduje si, aby sa všetko realizovalo podľa neho. Keď si uvedomíte s&nbsp;akým typom šéfa máte dočinenia, môžete začať pracovať na vašom vzťahu tak, aby bol výhodný pre obe strany. S&nbsp;vašimi novými nástrojmi, preventívnymi aktivitami a&nbsp;veľkou dávkou diplomacie môžete stlmiť svojho tyranizujúceho šéfa.
</p>
<p style="text-align: justify;">
  <strong>Aké sú hlavné črty zlého šéfa?</strong> Tak niektorí majú <em>záchvaty zlosti</em>. Deň prebieha v&nbsp;pohode a&nbsp;zrazu „bum“, váš šéf dostane záchvat a&nbsp;je zlostný. Môžete sa v&nbsp;tej chvíli niekam ukryť, ale to problém nerieši. Viesť zmysluplný a&nbsp;konštruktívny dialóg v&nbsp;tej chvíli nie je možné. Šéf s&nbsp;takouto charakteristikou nemá schopnosti na to, aby riešil problémy v&nbsp;náročnej situácii.
</p>
<p style="text-align: justify;">
  <em>Vyžadujúci šéf</em> s&nbsp;vysokými nárokmi, pre ktorého je vždy všetko súrne&nbsp; a&nbsp;často vás sleduje. Potreba kontrolovať a&nbsp;perfekcionizmus je to, čo charakterizuje vášho šéfa, ktorý kontroluje každý váš krok.
</p>
<p style="text-align: justify;">
  Rovnako sa môžete stretnúť so šéfom, ktorý <em>neustále niečo potrebuje</em>, vyžaduje si veľa pozornosti, uisťovania a&nbsp;niekedy sa vás snaží kontrolovať.
</p>
<p style="text-align: justify;">
  <em>Tvrdohlavosť</em> je ďalšou charakteristikou zlého šéfa. Napríklad, v&nbsp;tíme sa zhodnete, že toto je najlepšie riešenie problému v&nbsp;danej situácii, ale váš šéf povie „Nie! Takto sa to robiť nebude.“ Žiadny kompromis. Pre mnohých pracovných tyranov je kompromis vykročením z&nbsp;ich bezpečnej zóny alebo majú pocit, že znižuje ich postavenie a&nbsp;kompetencie.
</p>
<p style="text-align: justify;">
  <em>Zmätenosť, nesústredenosť </em>sú tiež vlastnosťami zlého šéfa. Tak ako máme ADHD u&nbsp;detí, u&nbsp;zlých šéfov máme BADD – Boss attention deficit disorder, a&nbsp;teda poruchu pozornosti šéfa. Zaujímajú sa len o&nbsp;to, čo sa im aktuálne zdá zaujímavé a&nbsp;majú problém venovať vám pozornosť, aj keď možno ide v&nbsp;tej chvíli o&nbsp;problém, ktorý&nbsp;treba prioritne riešiť.
</p>
<p style="text-align: justify;">
  <strong>Áno, aj môj šéf má takéto vlastnosti a&nbsp;čo s&nbsp;tým ďalej? </strong>
</p>
<p style="text-align: justify;">
  - Buďte proaktívni. Základom je predvídať zlé správanie vášho šéfa. Pripravte si akčný plán a&nbsp;použite ho, keď sa váš šéf zle správa. Ak sa váš šéf správa dobre, posilňujte jeho pozitívne správanie. Preukážte svoju sebaistotu a&nbsp;ostaňte pripravení. Takto mu dáte najavo, že vás nezastraší svojim tyranizujúcim správaním. Udržujte očný kontakt.
</p>
<p style="text-align: justify;">
  - Buďte pripravení. Dopredu si pripravte vaše odpovede. Môžete si ich napísať na kartičky a&nbsp;nacvičiť. Napríklad: „keď sa správate takto, nie je to pre mňa motivujúce…cítime sa tak, že si nevážite našu prácu“. Alebo aj silnejšie frázy ako „takéto správanie je neakceptovateľné…vrátim sa, keď sa upokojíte“. Berte to ako šachový zápas. Váš šéf môže na vás upriamiť aj horšie správanie, môže vám dať sankcie alebo vás prepustiť z&nbsp;práce. Preto je dôležité premyslieť si všetko dopredu. Čo ste ochotný urobiť, aké sú vaše možnosti, dokážete sa vyrovnať s&nbsp;najhorším možným variantom?
</p>
<p style="text-align: justify;">
  - Buďte profesionál. Toto je veľmi dôležité. Udržte si pokoj a&nbsp;profesionálne vystupovanie v&nbsp;jednaní s&nbsp;vašim náročným šéfom, neoplácajte mu krik krikom a&nbsp;udržte emócie na uzde. Nešírte ďalej fámy a&nbsp;klebety, buďte priamy a&nbsp;profesionálny.
</p>
<p style="text-align: justify;">
  - Vytrvalosť, najmä v&nbsp;poukazovaní na zlé správanie vášho šéfa a&nbsp;uplatňovaní vášho plánu. Vaši spolupracovníci by sa na tom mali podieľať, nasledovať vás a&nbsp;rovnako sa postaviť náročnému šéfovi.
</p>
<p style="text-align: justify;">
  - Vyberte si najvhodnejší čas zo dňa a&nbsp;týždňa, kedy s&nbsp;ním budete niečo riešiť; nie pred obedom, v&nbsp;pondelok ráno alebo po nejakom neúspechu.
</p>
<p style="text-align: justify;">
  - Keď vidíte, že prichádza záchvat zlosti , neprilievajte olej do ohňa. Ak už z&nbsp;tejto situácie nedokáže vyjsť, nechajte vášho šéfa nech sa upokojí, nebojujte proti zlosti zlosťou.
</p>
<p style="text-align: justify;">
  - Majte na pamäti zásadu K.P.S.Z.: komunikácia, predvídanie, smiech a&nbsp;zvládnutie. Ponechajte komunikáciu otvorenú, predvídajte problémy a&nbsp;riešenia, použite humor, a&nbsp;zvládajte situáciu svojou pozitívnosťou a&nbsp;proaktívnym prístupom.
</p>
<p style="text-align: justify;">
  - Ak váš šéf vyžaduje veľa, dajte mu vedieť že sa cítite zavalený povinnosťami a&nbsp;pomôžte mu vytvoriť zoznam&nbsp;najdôležitejších úloh, očakávaní a&nbsp;dajte mu predpokladaný termín ukončenia úlohy.
</p>
<p style="text-align: justify;">
  - Pokiaľ váš šéf od vás stále niečo potrebuje, pokúste sa posilniť jeho samostatnosť a&nbsp;vlastnú kompetenciu. Spoločne si vytvorte stratégiu, ako náročné úlohy zvládať.
</p>
<p style="text-align: justify;">
  - Pokúste sa hovoriť pozitívne, aj keď váš šéf tvrdohlavo trvá na niečom. Ponúkajte možnosti a&nbsp;kompromisy, v&nbsp;ktorých je nejaká výhoda pre vášho zlého šéfa a&nbsp;zdôraznite fakty, prečo je to pre neho dobré.
</p>
<p style="text-align: justify;">
  - Chráňte vaše osobné informácie. Hovorte zlému šéfovi len minimum o&nbsp;vašom živote, rodine, priateľoch, záujmoch, koníčkoch, náboženstve a&nbsp;podobne. Informácie o&nbsp;vás mu dávajú väčšiu moc.
</p>
<p style="text-align: justify;">
  Každý deň máte možnosť svojim aktívnym prístupom manažovať „batoľa“ vo vašej práci a&nbsp;to použitím&nbsp; humoru, zdravého rozumu, racionálnym myslením a&nbsp;stanovením hraníc negatívneho správania vášho nadriadeného. Ak sa rozhodnete, že si neosvojíte techniky, ako toto negatívne správanie zvládať, stanete sa boxovacím vrecom pre vášho šéfa. Vy môžete posilniť pozitívne a&nbsp;oslabiť negatívne, pretože vy máte v&nbsp;rukách riadiacu páku – vaše schopnosti a&nbsp;podporu. Pozitívnym a&nbsp;profesionálnym prístupom budete napredovať a&nbsp;rozširovať vaše zručnosti kooperácie a&nbsp;komunikácie a&nbsp;vytvoríte lepšie pracovné prostredie aj pre ostatných.
</p>
<p style="text-align: justify;">
  &nbsp;A&nbsp;ak si s&nbsp;tým neviete sami poradiť, radi vám s&nbsp;tým pomôžeme.
</p>
