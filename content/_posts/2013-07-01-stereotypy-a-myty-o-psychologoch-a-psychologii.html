---
layout: internal
lang: sk
title: Stereotypy a mýty o psychológoch a psychológii
thumbnail: /images/ilustra_psicologo_diva.gif
---
<p style="margin-left: 18pt; text-align: justify;">
  <strong>1.&nbsp;&nbsp;&nbsp; </strong><strong>Psychológ je pre bláznov </strong>
</p>
<p style="text-align: justify;">
  Tento stereotyp spomeniem hneď ako prvý, pretože podľa môjho názoru a&nbsp;skúseností si to ešte väčšina laikov myslí. Skúsme sa na to pozrieť z&nbsp;inej strany, nebudem teoretizovať. Určite každý z&nbsp;nás pozná niekoho, kto si zapáli cigaretu keď je v&nbsp;strese, lebo inak sa uvoľniť nedokáže a&nbsp;zrejme by tú situáciu ani inak nezvládol, pretože je to jeho naučená reakcia. Nikomu z&nbsp;nás však takáto reakcia nepríde iná, čudná, nepomyslíme si o&nbsp;tom druhom, že je slabý, lebo nezvláda svoj stres. Keď však niekto navštívi psychológa, lebo nevie ako svoj stres alebo iný problém zvládať robíme z&nbsp;neho blázna. Pritom si ale on sám uvedomil, že to nezvláda a&nbsp;chce na sebe pracovať, chce s&nbsp;tým niečo robiť. Nuž, tu by som teda kartu obrátila. Keď si niekto v&nbsp;strese zapáli cigaretu, nikdy sa záťažové situácie nenaučí zvládať sám, jediné čo sa naučí je byť&nbsp; na niečom závislý. Psychoterapia nie je na to, aby odstránila naše zdroje stresu, na to dosah nemá, ale učí nás, ako stres a&nbsp;emócie zvládať samostatne v&nbsp;každej situácii. Získavame zručnosti, ktoré môžeme uplatniť kedykoľvek v&nbsp;budúcnosti, umožňuje nám oslobodiť sa.
</p>
<p style="margin-left: 18pt; text-align: justify;">
  <strong>2.&nbsp;&nbsp; </strong><strong>Môj dobrý priateľ je môj najlepší psychológ</strong>
</p>
<p style="text-align: justify;">
  Často sa stretávam s&nbsp;názorom „ja nepotrebujem psychológa, mám skvelého kamaráta, ten je najlepší psychológ“. Áno, vďaka za všetkých skvelých kamarátov, sú na nezaplatenie. A&nbsp;je to naozaj tak, priateľstvo a&nbsp;dobrá sociálna podpora nám veľakrát pomáhajú zvládať náročné životné situácie, stres či depresiu. Napriek tomu, v&nbsp;mnohých prípadoch len rozprávať sa a&nbsp;počúvať našich priateľov nie je postačujúce. Aj keď sú ich zámery len tie najlepšie, vďaka ich radám sa nám na chvíľu uľaví, ale bohužiaľ v&nbsp;dlhšom časovom rozmere nemusia byť pre nás až také užitočné.
</p>
<p style="margin-left: 18pt; text-align: justify;">
  <strong>3.&nbsp;&nbsp; </strong><strong>Psychológ je postaršia pani alebo suchár s&nbsp;briadkou</strong>
</p>
<p style="text-align: justify;">
  Skúste si teraz predstaviť psychológa, ako vyzerá? Nuž, psychológ môže mať od 23 (čo je asi tak priemerný vek, keď skončí univerzitu) &nbsp; &nbsp; &nbsp; a&nbsp;pokojne aj do 99 rokov, ak mu jeho psychické a&nbsp;fyzické zdravie dovoľuje pokračovať v&nbsp;profesii psychológa. Tak ako máme rôzne typy ľudí, máme aj rôzne typy psychológov. Niektorí sa spolu s&nbsp;klientom počas terapie smejú, iní sú vážni a&nbsp;niektorí možno celý čas ani okom nemrknú, aby nestratili ani kúsok zo svojej vážnosti. Všetko závisí od toho, aký terapeutický smer /a tým aj terapeuta/ si klient vyberie.
</p>
<p style="margin-left: 18pt; text-align: justify;">
  <strong>4.&nbsp;&nbsp; </strong><strong>Sme mágovia, zázrační liečitelia, čarodejníci</strong>
</p>
<p style="text-align: justify;">
  Prečo nás nazývam mágmi alebo čarodejnicami? Mnoho ľudí prichádza na prvé sedenie bez toho, aby vedeli, ako psychologické poradenstvo alebo psychoterapia funguje. &nbsp;S&nbsp;očakávaním, že psychológ im hneď na prvom sedení povie, aké sú všetky ich problémy, dá im konkrétne rady ako ich riešiť a&nbsp;bez akéhokoľvek úsilia sa zmenia alebo sa zlepší kvalita ich života, ich bienestar. A&nbsp;ako sa to celé končí? Klient odíde zo sedenia sklamaný a&nbsp;nespokojný, lebo to nebolo to, čo očakával. Často sa stretávam aj s&nbsp;názorom, že psychológovia sme ako kriminalisti z&nbsp;amerických seriálov o&nbsp;námorníkoch, vieme o&nbsp;klientoch všetko na základe toho, ako sa zachovali v&nbsp;dvoch úplne nesúvisiacich situáciách. Psychodiagnostika a&nbsp;obzvlášť diferenciálna diagnostika sú oveľa zložitejším procesom, v&nbsp;ktorom nám takéto dve situácie môžu poskytnúť nejaké indície, na čo asi sa pri diagnostike zamerať, ale rozhodne sa na nich nezakladá celkový profil osobnosti človeka alebo jeho problémov.
</p>
<p style="text-align: justify;">
  To by bolo niečo zo skúseností mňa ako psychológa a&nbsp;mýtov, s&nbsp;ktorými sa v&nbsp;mojom povolaní musím vyrovnať (alebo dúfať, že ich časom bude menej a&nbsp;menej). Určite nie sme jediní, ktorí sa musia preniesť cez rôzne stereotypy o&nbsp;svojom povolaní. Čo si o&nbsp;psychológoch a&nbsp;ich práci myslíte vy?
</p>
