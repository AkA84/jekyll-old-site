---
layout: internal
lang: sk
title: Bienestar a škôlkári
thumbnail: /images/SAM_1286edited_Fotor-327x166.jpg
---
<div>
  <p style="text-align: justify;">
    <span style="line-height: 1.6em;">Tešíme sa, že sa s&nbsp;Vami môžeme podeliť o&nbsp;zážitky z&nbsp;aktivity, ktorú sme organizovali spolu s&nbsp;Materskou školou v&nbsp;Sklabinej. Je to jednotriedna materská škola v&nbsp;malej dedine v&nbsp;blízkosti nášho centra. Škôlka menšia počtom detí, ale veľká individuálnym a&nbsp;kreatívnym prístupom učiteliek, ktoré majú svoju prácu naozaj rady a&nbsp;aj po rokoch pôsobenia v&nbsp;školstve majú stále chuť vymýšľať nové veci a&nbsp;podujatia pre deti. A&nbsp;tak sa rozhodli pozvať aj nás, aby sme pre deti a&nbsp;ich rodičov pripravili niečo nevšedné, obohacujúce a&nbsp;nové. Jedno popoludnie sme sa stretli spolu s&nbsp;pani učiteľkami, desiatimi deťmi a&nbsp;ich rodičmi, aby sme strávili naozaj zábavné chvíle. Program bol navrhnutý tak, aby sa aktivity striedali rýchlejšie, boli zmysluplné a&nbsp;zároveň aj zábavné, nielen pre deti ale aj pre rodičov. Rodičia použitím projektívnej techniky za pomoci psychológa zistili, či niečo ich deti naozaj trápi, alebo čo by mohli zlepšiť. Spolu sme sa naučili, ako relaxovať prostredníctvom programu, ktorý je špeciálne navrhnutý pre túto vekovú kategóriu. &nbsp;A&nbsp;keďže nielen my dospelí občas potrebujeme vypnúť a&nbsp;nabrať novu energiu, všetci si túto metodiku vzali so sebou a&nbsp;veríme, že ju budú naplno využívať. Čas sme vyplnili aj netradičnými výtvarnými aktivitami, relaxačnými hrami a&nbsp;hľadaním pokladu. Pre deti to nebolo len pár hodín strávených v&nbsp;škôlke so svojimi kamarátmi, ale zároveň možnosť kooperovať so svojimi rodičmi, ktorí sa im intenzívne venovali celé tri hodiny. Pre nás to boli veselé a&nbsp;obohacujúce chvíle. A&nbsp;čo o&nbsp;našom spoločne strávenom čase povedali rodičia a&nbsp;pani učiteľky?</span>
  </p>
</div>
<p>
  Aktivita pre rodičov s&nbsp;deťmi, v&nbsp;ktorej vidím prínos pre dieťa a&nbsp;jeho rodinu – ako spolu tráviť čas, spoznávať svoje dieťa, ale aj seba. Činnosti, ktoré viedla psychologička deti prežívajú veľmi často aj v&nbsp;MŠ, ale chýba prvok – rodič. Snažíme sa vťahovať rodičov do hlbšej spolupráce na výchove detí a&nbsp;toto sa mi zdalo ako jedna z možností zrealizovať týmto smerom. Moje očakávanie sa naplnilo. Ďakujem.
</p>
<p>
  Zaujímavé popoludnie s&nbsp;deťmi. Myslím, že mali zážitok.
</p>
<p>
  Rodičom, ktorí tu neboli by som odkázala, že deti tu prežili krásne chvíle s&nbsp;rodičmi, nejaké iné, nové, lebo nie každý deň s&nbsp;deťmi maľujú prstami, nie každý deň je čas na rozhovor. Som vďačná, že prišli rodičia, našli si čas, zacvičili, hľadali poklad. Naozaj to boli pekné chvíle, pokojné, ja osobne som si oddýchla a&nbsp;zasmiala sa ako dávno nie, až mi slzy šťastia tiekli. Jedným slovom ďakujem.
</p>
<p>
  Zaujímavé podujatie nielen pre deti, ale aj pre rodičov. Odporúčame každému, kto má tú možnosť, aby si nenechal ujsť relax deň pre deti s&nbsp;PhDr. Annou Balgovou, ktorá profesionálne ale zároveň hravo a&nbsp;zábavne pracuje s&nbsp;deťmi. Pri cvičeniach motivuje a&nbsp;zapája dospelých z&nbsp;čoho majú samozrejme najväčšiu radosť deti. Vrele odporúčam.
</p>
<p>
  Celé podujatie sa mi páčilo a&nbsp;druhým rodičom by som to len odporučila.
</p>
<p>
  A&nbsp;čo Vy? Zaujali Vás naše aktivity? Veríme, že áno a&nbsp;v&nbsp;takom prípade nás neváhajte osloviť. Radi aj pre Vás alebo Vašu škôlku pripravíme pár hodín aktívnej kooperácie a&nbsp;zábavy s&nbsp;Vašimi deťmi.
</p>
<p style="text-align: center;">
  <a href="http://centrumbienestar.sk/wp-content/uploads/2014/02/na-net.jpg"><img alt="na net" class="alignnone size-medium wp-image-242" height="225" src="http://centrumbienestar.sk/wp-content/uploads/2014/02/na-net-300x225.jpg" width="300"></a>
</p>
