---
layout: internal
lang: sk
title: IKIGAI – dôvod prečo ráno vstať
thumbnail: /images/japanese-words-ikkigai-327x166.jpg
---
<p style="text-align: justify;">
  <em>Prítomnosť Ikigai v&nbsp;živote znižuje úroveň stresu a&nbsp;zlepšuje zdravotný stav…</em>
</p>
<p style="text-align: justify;">
  Priemerný vek obyvateľov <strong>Okinawi&nbsp;</strong>je 78 rokov u&nbsp;mužov a&nbsp;86 rokov u&nbsp;žien. Patria medzi <strong>krajiny s&nbsp;najlepšou dlhovekosťou</strong> a roky žijú bez akýchkoľvek neduhov. Rozhodujúcim faktorom pri dlhovekosti na tomto súostroví v&nbsp;Japonsku je „ikigai“.
</p>
<p style="text-align: justify;">
  Mnohí Okinawčania patria k <strong>„moai“ štýlu</strong>, sieti vzájomnej pomoci, ktorá poskytuje finančnú, sociálnu a&nbsp;emocionálnu pomoc v&nbsp;živote. Dôležitou súčasťou tohto životného štýlu je sociálna podpora, každodenné stretávanie sa s&nbsp;rodinou a&nbsp;priateľmi pri spoločnom jedle, čaji, cvičení a&nbsp;rôznych záľubách. Podstatou je, že ide o&nbsp;obojstrannú pomoc, robíte niečo pre seba a&nbsp;zároveň vytvárate niečo pre komunitu.Svoju úlohu pri dlhovekosti určite zohráva aj jedlo. Mnohí okinawčania sa stále riadia Konfuciovim príslovím <strong>„hara hachi bu“</strong> čo by sme voľne preložili ako, jedz pokiaľ tvoj žalúdok nebude na 80 percent plný. Veľkú časť jedla si dopestujú sami.
</p>
<p style="text-align: justify;">
  Je to však Ikigai, vďaka ktorému sa život stáva hodnotným bytím. Slovo ikigai – zmysel žitia, sa skladá z&nbsp;dvoch čínskych písmen<strong>:&nbsp;<em>iki&nbsp;</em>a&nbsp;<em>kai</em></strong><em>.&nbsp;</em>Iki sa spája so životom a&nbsp;kai znamená otvoriť, začať. Ich spojenie by sme teda mohli preložiť ako realizáciu našich túžob a&nbsp;očakávaní. Na Okinawe Ikigai znamená „<strong>dôvod prečo ráno vstať</strong>“ a&nbsp;dôvod na to, aby sme si život užili. Vo všeobecnosti môžeme hovoriť o&nbsp;dvoch základných významoch Ikigai.
</p>
<p style="text-align: justify;">
  1. Zdroj hodnôt alebo vecí, vďaka ktorým má náš život cenu. Zahŕňa účel a&nbsp;význam a&nbsp;spája sa s&nbsp;radoťou z&nbsp;toho, že sme nažive. Každá záľuba, rodinný život či práca by nám mali dávať ikigai.
</p>
<p style="text-align: justify;">
  2. Význam spojený s mentálnym a&nbsp;duchovným nastavením, na základe ktorého ľudia cítia, že ich život je hodnotný. Nemusí sa hneď spájať s&nbsp;ekonomickým statusom. &nbsp;Aj keď sa dnes necítite úplne najlepšie neznamená to, že ikigai v&nbsp;živote nemáte. <strong>Ak máte cieľ a&nbsp;zmysel, máte Ikigai</strong>. Činy, vďaka ktorým môžete v&nbsp;živote pocítiť ikigai nie sú aktivity, ktoré ste nútení robiť. Je to spontánne a&nbsp;prirodzené konanie, ktoré vychádza z vnútra.
</p>
<p style="text-align: justify;">
  Keď po význame Ikigai začnete pátrať určite sa dostanete k&nbsp;štúdii Toshimasa Soneho a&nbsp;jeho kolegov z&nbsp;univerzity v&nbsp;Tohoku. So štúdiou začali v&nbsp;roku 1994, trvala sedem rokov, počas ktorých sa jej zúčastnilo viac ako 43000 dospelých vo veku od 40 do 79 rokov. Jednou z&nbsp;nosných otázok v&nbsp;štúdii bola aj otázka: „Máte v&nbsp;živote Ikigai?“.&nbsp; <strong>Takmer 60% respondentov, ktorí na začiatku výskumu odpovedali, že zmysel ikigai v&nbsp;živote majú v&nbsp;sebahodnotiacich otázkach udávali nižšiu úroveň stresu a&nbsp;lepší zdravotný stav.</strong> Boli väčšinou ženatí, vydaté, vzdelaní a&nbsp;zamestnaní.
</p>
<p style="text-align: justify;">
  Neprítomnosť ikigai v&nbsp;živote sa často spájala s&nbsp;úmrtím následkom kardiovaskulárneho ochorenia, najčastejšie mozgovou príhodou. Ale nebola preukázaná spojitosť s&nbsp;nádorovými ochoreniami. Bez pochyby však môžeme hovoriť o&nbsp;významnom vplyve zmyslu a&nbsp;hodnote života na náš psychologický stvav a&nbsp;črty osobnosti.
</p>
<p style="text-align: justify;">
  A&nbsp;čo vy, máte vy váš ikigai? Japonci hovoria, že <strong>každý človek ho má</strong>, cesta k&nbsp;jeho poznaniu však môže byť dlhá a&nbsp;často preniká až do hlbín nášho vnútra. Niekedy máme ikigai nadosah a&nbsp;predsa ho nie sme schopní vnímať, alebo sa jednoducho bránime počúvať to, čo vychádza z&nbsp;nášho vnútra a&nbsp;veci okolo nás strácajú svoj zmysel. Dôvody sú rôzne, strach, obavy, kto vie. Možno len nedostatok času, kedy by sme mohli byť „sami so sebou“.
</p>
<p style="text-align: justify;">
  95% z&nbsp;tých, ktorí vnímali zmysel a&nbsp;význam ich života žili aj ďalších sedem rokov po začiatku štúdie. Naproti tomu len 83% z&nbsp;tých, ktorí ikigai vo svojom živote neobjavili boli stále nažive. Predĺžte aj vy svoj život naplnený šťastím a&nbsp;spokojnosťou. Neviete ako začať? Ozvite sa nám a&nbsp;spolu <strong>s&nbsp;nami</strong> <strong>objavujte zmysel a&nbsp;hodnotu vášho života</strong>. Aby ste aj vy patrili k&nbsp;tým, ktorí majú v&nbsp;živote ikigai.
</p>
