---
layout: internal
lang: sk
title: Kríza vo vzťahu – pohroma vs. pevnejší partnerský vzťah
thumbnail: /images/kriza-327x166.jpg
---
<p style="text-align: justify;">
  Sú nenápadné, normálne páry tie funkčnejšie? Alebo sú „problematické páry“ kde sa obaja pýtajú, hľadajú, trpia a&nbsp;milujú práve tie, v&nbsp;ktorých je viac energie?
</p>
<p style="text-align: justify;">
  <em>Je v&nbsp;poriadku a&nbsp;prirodzené, že v&nbsp;partnerskom vzťahu prichádzajú krízy.</em>
</p>
<p style="text-align: justify;">
  A&nbsp;je možné, že sa Vám v&nbsp;tejto chvíli dosť uľavilo. Nie, nemusíte mať ukážkový vzťah, v&nbsp;ktorom vždy všetko ide nejak samo a&nbsp;bez problémov.
</p>
<p style="text-align: justify;">
  Čo slovo kríza vlastne znamená? Vo všeobecnosti označuje vyvrcholenie nejakého deja smerujúceho k&nbsp;nutnej alebo neodkladnej zmene. Ide o&nbsp;vývoj a&nbsp;každý vývojový proces má svoj čas a&nbsp;svoj rytmus. Dochádza k&nbsp;progresu a&nbsp;regresu,&nbsp;vzťah sa posúva na novú úroveň; zrelšiu, ak je kríza dobre zvládnutá.
</p>
<p style="text-align: justify;">
  Počas krízy majú partneri možnosť sa rozvíjať, prekonávajú staré problémy z&nbsp;pôvodnej rodiny. Niekedy ich spája láska, bolesť a&nbsp;utrpenie, ale je to láska a&nbsp;s&nbsp;ňou aj život.
</p>
<p style="text-align: justify;">
  <em>Je to ako na EKG snímku, ak to ide stále hore a&nbsp;dole vo vzťahu je živo.</em>
</p>
<p style="text-align: justify;">
  Niekedy sa sínusové krivky striedajú pomalšie, inokedy rýchlejšie. Ak ostane len rovná čiara, život sa zo vzťahu vytratil. Väčšinou sa to deje práve vo vzťahoch, o&nbsp;ktorých hovoríme, že sú bezproblémové, „normálne“, ale často práve strnulé. Partneri sa snažia o&nbsp;komplementárny vzťah, vyhýbajú sa starým problémom z&nbsp;pôvodnej rodiny (ako napríklad vzdialený či direktívny otec alebo veľká, nekontrolovateľná či hyperprotektívna matka, a&nbsp;pod.). To ale znamená, že osobnostne sa nikam neposúvajú a&nbsp;zostávajú zacyklení v&nbsp;starých rodinných vzorcoch. A&nbsp;chtiac nechtiac ich prenášajú aj na svojich potomkov. Rodina sa neposúva.
</p>
<p style="text-align: justify;">
  Samozrejme existujú páry, v&nbsp;ktorých to funguje bez problémov, ale to si vyžaduje obrovskú vyspelosť oboch partnerov. Koľko takých poznáte? To percento bude veľmi nízke. Väčšina z&nbsp;nás si nesie svoj batôžtek neistoty, strachu, nedôvery či komplexov, ktorý je rôzne ťažký. A&nbsp;práve jeho obsah indikuje kríza. Stáva sa podnetom pre náš osobnostný rast.
</p>
<p style="text-align: justify;">
  Vývoj partnerského vzťahu sa odohráva v&nbsp;niekoľkých fázach, ktoré sa neustále opakujú. Tieto fázy často nie je možné jednoznačne odlíšiť.
</p>
<p style="text-align: justify;">
  1.&nbsp;&nbsp;&nbsp; Fáza splynutia
</p>
<p style="text-align: justify;">
  2.&nbsp;&nbsp;&nbsp; Fáza odporu proti splynutiu
</p>
<p style="text-align: justify;">
  3.&nbsp;&nbsp;&nbsp; Dištancovanie
</p>
<p style="text-align: justify;">
  4.&nbsp;&nbsp;&nbsp; Nové zbližovanie
</p>
<p style="text-align: justify;">
  5.&nbsp;&nbsp;&nbsp; Nové zjednotenie na vyššom stupni
</p>
<p style="text-align: justify;">
  <em>Fáza splynutia je fázou zamilovanosti.</em>
</p>
<p style="text-align: justify;">
  Je to ako symbióza medzi rodičmi a&nbsp;deťmi, partneri na seba zrkadlia svoje ideálne predstavy, svoje silné stránky sa snažíme zakryť silnými stránkami partnera „asimilovať ho“.
</p>
<p style="text-align: justify;">
  <em>Táto fáza</em> <em>nemôže byť trvalá.</em>
</p>
<p style="text-align: justify;">
  Jeden z&nbsp;partnerov alebo obaja začnú klásť odpor, vedome alebo nevedome. Prejavuje sa to stálou zlou náladou alebo nespokojnosťou jedného z&nbsp;partnerov. Poznáte tie náhle nevysvetliteľné hádky v&nbsp;podstate pre nič. Ak si partneri tieto príznaky nevšímajú a&nbsp;trvajú na fáze splynutia, môže to mať zničujúce následky pre vzťah aj partnerov. Niekedy sa to prejaví v neschopnosti sexuálneho pôžitku, v&nbsp;závislosti či psychosomatickom ochorení a&nbsp;podobne.
</p>
<p style="text-align: justify;">
  <em>Pri prechode od symbiózy do fázy odporu dochádza k&nbsp;častým drobným hádkam</em>,
</p>
<p style="text-align: justify;">
  partneri sú stále na sebe závislí ale s&nbsp;negatívnymi pocitmi. Vzájomne si vyčítajú rôzne veci, to čo ich pred tým priťahovalo ich teraz odpudzuje. Veľkosť muža sa mení na presilu a&nbsp;nafúkanosť, prítulnosť ženy na obťažujúce lipnutie.
</p>
<p style="text-align: justify;">
  Vyostruje sa konflikt dvoch záväzkov, potreba väzby verzus potreba autonómie,
</p>
<p style="text-align: justify;">
  <em>povinnosť voči vlastnému životu verzus povinnosť voči životnému partnerovi</em>.
</p>
<p style="text-align: justify;">
  Napríklad žena, ktorá je vždy zvyknutá prihliadať na potreby muža a&nbsp;sama ostáva v&nbsp;pozadí sa rozhodne „uletieť“. Aké zmeny to môže priniesť do vzťahu a&nbsp;rodiny? V&nbsp;prvom rade osobný rozvoj ženy; muž musí prežiť bolesť z&nbsp;rozchodu, aby začal chápať; deti si vydýchnu od dusnej atmosféry, ktorá doma panovala; a&nbsp;v&nbsp;partnerskom vzťahu sa spúšťa proces zrenia, posúva sa na zrelšiu formu.
</p>
<p style="text-align: justify;">
  Uletieť neznamená právny rozchod. Formy dištancie vo vzťahu sú rôzne. Vývoj a&nbsp;zrenie sa uskutočňuje jedine vďaka rozchodu. Rozchod môže, ale ani zďaleka nemusí znamenať to, čo „rozísť sa“ alebo „nájsť si vlastný byt“ a&nbsp;už vôbec nie „rozviesť sa“.
</p>
<p style="text-align: justify;">
  <em>Rozchod nevnímame ako protiklad partnerského vzťahu, ale ako jeho súčasť.</em>
</p>
<p style="text-align: justify;">
  &nbsp;Partnerský vzťah potrebuje fázu jednoty a&nbsp;rovnako aj fázu odlúčenia (vlastné aktivity, vlastný okruh známych, samostatná dovolenka). Je to fáza individuácie, vlastného rozvoja a&nbsp;autonómie.
</p>
<p style="text-align: justify;">
  Jeden necháva druhého byť, opúšťa ho a&nbsp;venuje sa vlastnému životu. Už sa nepokúšame zvládnuť nevyriešené záležitosti s&nbsp;matkou a&nbsp;otcom prostredníctvom partnera. Partner ponecháva zodpovednosť za tieňové stránky druhého a&nbsp;sám berie zodpovednosť za svoje vlastné. Nazývame to aj psychologický rozchod.
</p>
<p style="text-align: justify;">
  Náročnejšie je ak vývoj partnerov nie je zladený a&nbsp;stretáva sa potreba autonómie jedného s&nbsp;potrebou splynutia druhého. Aj táto disharmónia je súčasťou života. Učíme sa znášať situáciu kvôli druhému. Lebo <em>kríza je príležitosť k&nbsp;tomu, aby sa láska prehlbovala a&nbsp;zrela. </em>
</p>
