---
layout: internal
lang: sk
title: "Dovolenka v pohode: Ako to dosiahnuť?"
thumbnail: /images/Lezadlo_670_Fotor-327x166.jpg
---
<p style="text-align: justify;">
  Vedeli ste, že v&nbsp;pohode prežitá dovolenka Vám môže predĺžiť život a&nbsp;znížiť riziko infarktu? Týmto týždňom väčšina z&nbsp;nás zahájila dovolenkovú sezónu, čas kedy máme možnosť vyjsť z&nbsp;rutiny, odpútať sa od každodenných problémov a&nbsp;odpočinúť si. Napriek tomu, nie každý z&nbsp;nás sa dokáže „odpojiť“ od&nbsp;bežného života a&nbsp;naozaj si odpočinúť. Nútiť sa k&nbsp;vychutnávaniu dovolenky, nemyslieť na ekonomické problémy, problémy so šéfom alebo na konflikty so spolupracovníkmi, môže skončiť poriadnym znechutením.&nbsp; Najmä pre tých, ktorí majú len pár dní voľna môže byť tlak z&nbsp;užitia si prázdnin naozaj nepríjemný. Je zrejme normálne chcieť získať z&nbsp;tých pár pekných chvíľ úplné maximum, ale nútiť sa k&nbsp;tomu asi nebude ten najlepší spôsob.
</p>
<p style="text-align: justify;">
  <strong>Máme tu teda pre Vás zopár rád, ako si prázdniny naozaj užiť.</strong>
</p>
<p style="text-align: justify;">
  ·&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prvou a&nbsp;zásadnou vecou je nechať v&nbsp;práci alebo v&nbsp;škole všetko hotové a&nbsp;pripravené. Môžete sa tak v&nbsp;pokoji odpojiť od telefónu, spoľahnúť sa na to, že všetko čo ste mali urobiť ste dokončili a&nbsp;že všetko, čo by Vám mohlo robiť starosti ste delegovali na ľudí, ktorým môžete dôverovať. Základom je vysvetliť, že pokiaľ naozaj nejde o&nbsp;problém, ktorý sa inak vyriešiť nedá prajete si, aby Vás nezaťažovali pracovnými záležitosťami.
</p>
<p style="text-align: justify;">
  ·&nbsp;&nbsp;&nbsp;&nbsp;&nbsp;&nbsp;&nbsp;&nbsp; Flexibilita. Neplánujte si väčšiu časť dňa. Je v&nbsp;poriadku mať ciele a&nbsp;možnosti rôznych aktivít, ale úplne vyplnený čas nie je vždy synonymom „užiť si ho“. Nezískate tým nič ak si naplánujete peknú dovolenku pri mori alebo na horách a&nbsp;budete sa rozčuľovať nad tým, že deti nevstali včas, prešvihli ste čas na obed alebo ste jeden deň nemohli ísť na pláž, pretože práve nebolo dobré počasie. Neplánujte si presný čas, kedy pôjdete spať alebo kedy budete vstávať. Osloboďte sa od tlaku hodinových ručičiek, vytvorte si alternatívny rytmus dňa. Modifikujte svoj čas podľa toho, čo sa Vám práve zachce a&nbsp;na čo máte chuť. Užívajte si prekvapenia, ktoré sa Vám naskytnú, zmeňte plány ak je to potrebné.
</p>
<p style="text-align: justify;">
  ·&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vyskúšajte niečo nové, niečo čomu sa počas roka nevenujete. Ochutnajte netradičné jedlá, spoznajte nových ľudí, venujte sa aktivitám, ktoré ste predtým nikdy nevyskúšali. Novinky Vám môžu pomôcť ľahšie sa odpútať od toho, čo sa deje vo Vašej práci.
</p>
<p style="text-align: justify;">
  ·&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ak sa chystáte na dovolenku s&nbsp;viacerými ľuďmi, nechajte aj ostatných aby naplánovali nejaké aktivity. To, že nebudete za celý priebeh dovolenky zodpovední Vy Vám môže výrazne uľahčiť celú situáciu a&nbsp;zbaviť sa ďalších starostí.
</p>
<p style="text-align: justify;">
  ·&nbsp;&nbsp;&nbsp;&nbsp;&nbsp;&nbsp;&nbsp;&nbsp; Práve nemáte dostatok financií na to, aby ste cestovali do nejakej exotickej destinácie? Netrápte sa tým. Dovolenka predsa nemusí byť vždy na pláži alebo na horách. Vytvorte si zoznam rôznych aktivít, ktoré sú pre Vás nové alebo ich jednoducho máte radi a&nbsp;dokážete si ich užiť kdekoľvek, pokojne aj doma. Rovnako na to, aby ste zakúsili niečo nové alebo spoznali nových ľudí nemusíte cestovať do zahraničia. Premýšľali ste niekedy napríklad o&nbsp;Vašej kooperácii alebo pomoci v&nbsp;sociálnom projekte alebo v&nbsp;mimovládnej organizácii?
</p>
<p style="text-align: justify;">
  A&nbsp;čo ak Vám robí problém znovu si zvyknúť na každodenný kolobeh po dovolenke? Tomuto javu hovoríme aj <strong>podovolenková melanchólia</strong> a&nbsp;nie je ničím nezvyčajným. Jeden z&nbsp;troch dovolenkujúcich hovorí o&nbsp;tom, že myšlienka na koniec dovolenky a opätovný návrat do práce v&nbsp;ňom/nej vyvoláva pocit smútku alebo depresie. A&nbsp;dá sa tomu predísť? &nbsp;Ako sa hovorí, na každú dieru sa nájde záplata a&nbsp;platí to aj v&nbsp;tomto prípade. Hlavne vybaľujete hneď. Nie je nič horšie ako spolovice vybalený kufor niekde v&nbsp;kúte, aby Vám pripomínal, že dovolenka sa skončila. A ak&nbsp;Vaša dovolenka trvá tri prípadne viac týždňov, je dobré postupne sa znovu vrátiť k&nbsp;rutine. Napríklad sa počas posledného týždňa dovolenky nastaviť na časový harmonogram, ktorý budete mať počas Vášho každodenného pracovného alebo študijného týždňa. Ak je to možné venujte sa nejakej presne časovo určenej pracovnej úlohe alebo študijnému predmetu, ale bez toho aby ste na seba vyvíjali tlak. To Vám môže napomôcť k&nbsp;eliminácii pocitov spätných s&nbsp;návratom do práce po dlhšom „odpojení sa“ od pracovného života a&nbsp;problémov. Pokiaľ je Vaša dovolenka len krátka pokojne si ju užívajte od začiatku až dokonca. Pozor však na prílišné excesy, pitie a&nbsp;dobré jedlo prinášajú potešenie, ale všetkého veľa škodí a&nbsp;mohlo by to zruinovať aj Vaše voľné dni.
</p>
<p style="text-align: justify;">
  Tak teda veríme, že naše tipy budú pre Vás prínosné a&nbsp;pomôžu Vám prežiť príjemnú dovolenku, nech už je to kdekoľvek, či už v&nbsp;ďalekých krajinách alebo v&nbsp;pohodlí Vášho domova. Príjemné a&nbsp;pohodové leto!
</p>
